Progetto

Il progetto prevede una simulazione di scenario possibile in una azienda italiana di medie dimensioni, prossima all’integrazione di sistemi di data analysis per supportare i processi produttivi, di innovazione e di sviluppo. 
Attualmente le tue competenze tecniche sono ancora limitate, per questo nel progetto non sarà richiesto di conoscere gli applicativi o i linguaggi che apprenderai nei prossimi Corsi, ma di dimostrare di aver compreso il mercato e i vantaggi che l’integrazione dei processi di analisi di big data all’interno dei flussi può portare.
Il risultato finale potrà essere sviluppato attraverso un file Word, una presentazione in PowerPoint, una serie di grafici su Excel presi da dati fittizi, un video o qualsiasi altra tipologia di elaborato digitale che ti aiuti a raccontare il processo e la tua idea

Un’azienda di 150 dipendenti, attiva nel Sud Italia e specializzata nella produzione di abiti artigianali creati con stoffe, pelli e materiali rigenerati da abiti usati, decide di assumerti come consulente per iniziare ad avviare una trasformazione in ottica data driven.
Il CdA tuttavia non possiede molte competenze in materia e ti chiede di sviluppare una presentazione (o paper in Word, video ecc) che aiuti il management a capire quali dati potrebbero essere monitorati, quali sarebbero le varie fasi, quali profili professionali potrebbero essere impiegati, e se a livello internazionale altre aziende che operano nel settore fashion hanno attuato questa trasposizione tecnologica e con quali vantaggi.
Sviluppa un progetto multimediale e crea una presentazione in formato PDF in cui presenti:
- I vantaggi di un’evoluzione data driven per l’azienda.
- I ruoli che potranno essere utili fin dal primo momento.
- Alcune best practice che hai individuato in rete di aziende del settore fashion che sono diventate data driven.
- Ipotizza alcuni scenari in cui questo nuovo approccio potrebbe portare vantaggi per migliorare l’attenzione alla sostenibilità aziendale o verso lo sviluppo di prodotti sempre più sostenibili e affini al concetto di economia circolare. 
- Spiega in parole semplici il “viaggio” che compiranno i dati e come questi potranno poi essere compresi facilmente dal CdA, dai manager, venditori ecc. 
